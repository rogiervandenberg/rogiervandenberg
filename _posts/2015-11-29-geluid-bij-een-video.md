---
title: Geluid bij een video
date: 2015-11-29 18:41:00 Z
tags:
- productivity
- marketing
layout: post
---

[Vorige keer](/het-belangrijkste-bij-een-video/) heb ik iets geschreven over het belang van geluid bij een video. Nu heb je misschien de vraag, hoe neem ik dat geluid dan zo goed mogelijk op?

## Dicht bij de bron
De regel is, hoe dichter bij de bron je het geluid opneemt, hoe beter. Dus probeer een microfoon zo dicht mogelijk bij het onderwerp te krijgen. Dat kan op vele manieren en ik noem er een aantal :)

### Boom microphone (microfoon hengel)
In films en wordt vaak gebruik gemaakt van een ‘boom microphone’. De geluidsman houdt een richtmicrofoon zo dicht mogelijk bij de acteur, waarbij de microfoon nét buiten beeld valt. 

![](https://i.ytimg.com/vi/xvDEAQT8aBU/maxresdefault.jpg)

Het voordeel? De acteur heeft alle bewegingsvrijheid en zit nergens (letterlijk) aan vast.

### Katheder microfoon
Als iemand een lezing geeft en op een vaste plaats staat, dan wordt vaak een kathedermicrofoon gebruikt. Denk aan de microfoons die je op TV ziet bij een persconferentie of toespraak. Deze zit vast en is zichtbaar in beeld. Niet altijd even mooi, maar wel heel functioneel.

Wanneer een andere spreker komt, kan hij/zij direct door. De kwaliteit van het geluid is constant en van hoog niveau.

![](http://bento-cdn.bentopresentatie.netdna-cdn.com/wp-content/uploads/2015/09/microfoon-katheder.jpg)

Maar, je kunt niet weg en je moet strak achter de katheder blijven staan.

### Reporter microfoon
Bekend van het nieuws. Een reporter is in beeld en houdt zijn eigen microfoon vast. Maar ook handig als je iemand op straat wil aanspreken. Je houdt snel de microfoon bij zijn mond.

![](http://tpo.nl/wp-content/uploads/2013/12/Pownews.jpg)

### Lavalier microfoon / dasspeldmicrofoon
Hier ben ik, voor het maken van video’s, zelf een groot fan van. Je speldt jezelf of je persoon in beeld een microfoontje op, probeert deze zo goed mogelijk te verstoppen en je geluid is dichtbij opgenomen!

![Dasspeldmicrofoon](http://www.mediacollege.com/audio/images/mic-lav1.jpg)

Het voordeel is dat je geen microfoon hoeft te zien, dichtbij de bron opneemt en dat de persoon in beeld geen rekening hoeft te houden met de microfoon (houd ik ‘m goed vast, etc.).

## Opnemen maar!
Naast het gebruik van een microfoon moet het geluid ook worden opgenomen. Dat opnemen van geluid kun je op twee manieren doen:

1. Direct in de camera
2. Met een losse audiorecorder

### Direct in de camera
Dit is verreweg de gemakkelijkste oplossing, mits je camera een mic-in mogelijkheid heeft én het type microfoon dat je gebruikt ondersteunt. Je speldt iemand de microfoon op en sluit deze (met een verlengkabel) aan op de camera

### Met een losse audiorecorder
Maar opnemen met een losse audiorecorder heeft mijn persoonlijke voorkeur. Je sluit de microfoon aan op een losse recorder en je neemt dáár het geluid op.

Het voordeel is dat je ook ‘complexere’ microfoonaansluitingen kunt hebben, zoals ‘plug-in power’ of XLR. Sommige microfoons zijn namelijk niet zomaar direct met een camera te gebruiken.

Daarnaast is het gemakkelijker mee te luisteren en het geluid zo goed mogelijk in te stellen. Sterker, je kunt een apart iemand als ‘geluidsman’ aanstellen, om ervoor te zorgen dat het geluid, het belangrijkste van een video, er goed op komt te staan. Een andere rol zou daarnaast het opnemen van het beeld zijn (de ‘cameraman’).

Echter, een nadeel van een losse audiorecorder is wel dat je later in de montage het beeld en geluid bij elkaar moet voegen en precies op elkaar moet laten aansluiten.

Dit kan wat oefening of geavanceerde sofware vereisen. Daarom is het slim hier even mee te oefenen.

En, ken je het ‘klap-bord’ dat mensen bij ‘de film’ gebruiken?

![](http://www.2015auditions.com/wp-content/uploads/2011/01/movie-board1.jpg)

Daarmee kun je een klap geven, zodat je in je bewerking precies kunt zien wáár het geluid op gesynchroniseerd moet worden: Daar waar je ‘klap’ hoort en de ‘klap’ ziet :)

## Wil je concreet aan de slag?
Bij veel video’s heb ik gebruik gemaakt van een [Samson LM10 microfoon](http://www.bax-shop.nl/dasspeld/samson-lm10-mj-lavalier-microfoon-mini-jack). Deze kun je goed verstoppen en geeft goed geluid voor zijn prijs. Daarnaast neem ik het geluid graag op met een  [Zoom H1](http://www.bax-shop.nl/field-recorder-1/zoom-h1-v2-ultra-compacte-handheld-audiorecorder) of [Zoom H4n](http://www.bax-shop.nl/field-recorder/zoom-h4n-sp-handheld-audiorecorder).

![](http://static.bax-shop.nl/image/product/214142/462899/fb995d19/450x450/1444649494h1_sides.png)
*De Zoom H1 vind je al [voor €79,- incl. BTW](http://www.bax-shop.nl/field-recorder-1/zoom-h1-v2-ultra-compacte-handheld-audiorecorder)*

Wil je zelf een verbeterslag maken in het geluid van jouw video’s? Ga dan voor die eerste 2 producten. Daarmee heb ik bijvoorbeeld ook deze video gemaakt: 

<iframe width="560" height="315" src="https://www.youtube.com/embed/iTpIOgkweXE" frameborder="0" allowfullscreen></iframe>

Ik ben benieuwd, kun je iets met deze tips of heb je nog vragen? Laat het me weten, bijvoorbeeld via [Twitter](http://www.twitter.com/rogiervdberg).