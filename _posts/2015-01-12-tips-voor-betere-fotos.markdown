---
title: 3 simpele tips voor betere foto's
date: 2015-01-12 21:05:00 Z
tags:
- fotografie
layout: post
---

Vaak als ik mensen vraag even een foto te maken waar ik zelf ook op sta (bv. in een restaurant, bij een bezienswaardigheid of op een feestje) dan valt het me vaak op dat het resultaat dat ik terugkrijg minder mooi is dan wat er uit de situatie te halen viel.

Graag geef ik je 3 tips om foto’s met een betere compositie te maken.

## Zet je onderwerp niet in het midden
Een foto wordt in het algemeen mooier gevonden, als je de *rule of thirds* toepast.

Hierbij verdeel je het beeld met 4 lijnen in 9 gelijke hokken en probeer je je onderwerp of het belangrijkste in je foto op de lijnen en kruispunten te zetten. Veel camera’s hebben de optie “gridlines”, waarmee je dit soort lijnen voortdurend in beeld kunt hebben.

![Foto Rule of thirds](/content/images/2015/Jan/Third-Rule.jpg)

Een foto waarbij dit principe wordt toegepast is mooier, vinden de meeste mensen. 

![Animatie met Rule of thirds. Bron: Wikipedia](/content/images/2015/Jan/RuleOfThirds-SideBySide.gif)

*Zie hierboven nog een mooi voorbeeld, waarin je duidelijk ziet dat de ene foto anders overkomt dan de andere.*

## Laat je onderwerp het beeld in kijken
Als je gebruik maakt van de *rule of thirds* en je onderwerp kijkt of beweegt opzij, dan is het belangrijk dat je onderwerp het beeld in beweegt of kijkt.

![Eliza met haar tafeltje](/content/images/2015/Jan/DSC05309.jpg)

Als je onderwerp het beeld uitkijkt, lijkt het net of hetgeen waar hij naar kijkt buiten de foto valt. Dit komt vaak heel vreemd over.

## Denk aan de voeten
Dit is denk ik de meest eenvoudige tip, maar wordt o zo vaak vergeten: Denk aan de voeten. Te vaak zie je foto’s waarop mensen precies bij de enkels zijn afgeknipt.

![Foto zonder voeten](/content/images/2015/Jan/DSC01048--2-.jpg)

Dit komt denk ik omdat de fotograaf vooral let op de gezichten van mensen. Hierbij realiseert hij zich dan niet dat de voeten precies van de foto afvallen.

##Mooiere foto's
Ik vind het leuk foto's te maken en probeer altijd met het bovenstaande rekening te houden. Als jij dit vanaf nu ook doet, dan is de kans groot dat je foto's er beter uit komen te zien!

![Foto met Edu](/content/images/2015/Jan/DSC01048--1-.jpg)

Mooi toch?
