---
layout: post
title: Mijn eerste week met een iPhone
date: 2020-11-22 11:42 +0000
category: Random
---

Vorige week vrijdag was het zover, toen mocht ik als een van de eerste in Nederland mijn iPhone 12 mini ophalen, ik had een pre-order, al in de eerste minuut dat het 'mocht' van Apple. Als [jarenlange Android gebruiker](/van-android-naar-iphone) was het feit dat ik gebeld werd met de mededeling "Je mag morgen je telefoon komen halen" wel even nieuw. Wow.. ik _mag_ mijn telefoon komen halen...

Maar ja, eerlijk is eerlijk. Zo'n telefoontje geeft je bijna het gevoel alsof je een auto gekocht hebt, dat het doek er dan afgaat en je er een fles wijn bij krijgt. Toch bijzonder. Goede customer experience bij Amac.

## Eerste ervaring
En dan haal je het ding uit de verpakking (mooi gedaan, zoals altijd bij Apple. Die beleving ken ik al van de Macbooks die ik versleten heb), supermooi apparaat en zet je 'm aan.

Hoe was mijn eerste paar dagen? Nou, omdat ik nog nooit een iPhone had, kon ik geen settings van vorige telefoons terugzetten. Ik moest van scratch beginnen. En dat heb ik geweten.

### Toch niet zo superamazing stabiel..?
Eerst kreeg ik, nadat ik al een boel had ingesteld, een melding voor een update, kwam vervolgens in een *boot loop* terecht (omdat ik zonodig [Apple Configurator 2](https://support.apple.com/apple-configurator) dacht te willen gebruiken). En vervolgens in een "Poging om gegevens te herstellen".
![iPhone die probeert om gegevens te herstellen](/img/iphone-herstellen.jpg)

2 dagen later bleek dat mijn telefoon niet automatisch op standby ging, maar gewoon 'aan' aan bleef.

De fix was overigens heel vaag, maar alles is verholpen. Niet √©cht een premium ervaring alleen. Wellicht heeft het met het onlangs uitgebrachte iOS 14 te maken. Apple blundert de laatste tijd wel vaker met software updates, is mijn ervaring met mijn laptop.

### Apps, apps, apps
In tegenstelling tot veel Android telefoons zitten er veel apps op je nieuwe telefoon die je ook gelukkig direct mag verwijderen (garageband, iTunes, keynote, pages, numbers, Apple Watch, etc). Dus wel bloatware, maar je zit er niet aan vast. Ik denk gewoon een mooie manier om dingen te ontdekken ofzo. Positief dus.

En, omdat ik nogal in het 'Google ecosysteem zit', moest ik een hoop apps installeren. Maar het is mooi dat Googles Assistant, Chrome, Drive, Family Link, Gboard, Gmail, Search, Calendar, Duo, Photo's, Home, Keep, Maps,  nieuws en Meet gewoon beschikbaar zijn voor iOS. √ân het is prettig dat je (gelukkig) maar 1x hoeft in te loggen en dan kun je al je "Google's" 'gewoon' gebruiken.

### Betalen met je mobiel
Waar ik ook heel blij mee ben, is dat ik nu weer met mijn mobiel 'mag' betalen. ABN had ooit een Wallet app op Android, maar met het uitkomen van Android 10, hebben ze besloten dat niet meer te ondersteunen. 

Dat was ongeveer op het moment dat Apple Pay in Nederland uitkwam en mensen net begonnen te snappen dat je met mobiel kon betalen. [ABN stopte ermee](https://tweakers.net/nieuws/160236/abn-amro-stopt-met-android-wallet-wegens-te-weinig-gebruikers.html) omdat er te weinig gebruikers waren (die hun tijd vooruit waren IMHO). Dat was toen jammer, maar het is nu h√©√©rlijk dat dit weer kan.

### FaceID
Je telefoon unlocken met FaceID is magisch. Nee, het is niet zo snel als een vingerafdruk-sensor (bij mijn vorige telefoon kon ik al unlocken tijdens dat mijn telefoon 'onderweg' was van mijn broekzak tot voor mijn gezicht), je moet namelijk h√©√©l even wachten en dan ook nog omhoog swipen. Maar, het voelt alsof jouw telefoon je herkent ‚Äì dat doet hij in feite ook ‚Äì en dat is gek genoeg heel persoonlijk en prettig.

### Gestures
Sommige dingen zijn ook even wennen. Zo ook de gestures. Ik kwam van Android 11, waar je 'ongeveer' dezelfde gestures hebt. Echter, sommigen zijn net anders dan in mijn motorisch geheugen. En dat is dan onhandig.

Maar, als je dan eenmaal gewend bent, werken ze fantastisch. Beter dan de ogenschijnlijk gelijke gestures op Android (11). Dat maakt wisselen van apps bijzonder gemakkelijk.

### Notificaties
De werking van notificaties is nog heel onwennig en vaak naar mijn mening onlogisch. Er komt iets binnen, dismiss je het, moet je er later nogmaals mee dealen vanuit het berichtencentrum. Ik zou zeggen, net als Android, swipe omhoog om hem uit beeld te hebben en later nog eens te bekijken, of, swipe opzij om 'm te wissen. Klik 'm aan om de bijbehorende app te openen. Simpel toch?

En waarom zie je geen icoontjes van openstaande notificaties, maar verwachten ze dat ik zelf af en toe kijk? En waarom heeft elke app standaard toegang tot badges? Whaaah!! Al die rode puntjes geven me jeuk. Gelukkig kun je per app instellen dat ze geen badges mogen neerzetten.

### Settings app
Over 'per app' gesproken, als je dingen wilt instellen van een app, moet je dat soms in de app zelf doen, maar soms in een speciaal daarvoor bestemd onderdeel in de Settings (Instellingen) app. Of soms op 2 plaatsen (Medische dingen bv. icm de gezondheidsapp).

Een paar voorbeelden: De ringtone van een bericht of bellen gaan via de Settings app, maar de ringtones van WhatsApp en Telegram gaan direct via WhatsApp en Telegram.

Memoji (die toch echt systeem breed zijn) beheer je in de berichten app ipv in de Settings app, maar het aanzetten van een raster overlay in je Camera app beheer je niet in je Camera app, maar in de Settings app.

Het is een beetje "de instellingen van Apple's apps zitten in Settings, de instellingen van alle andere apps in de andere apps zelf, maar niet altijd". 

Overigens is het beheer van permissies (*wat mag een app doen?*) per app in de Settings app wel weer logisch, maar waarom locatievoorzieningen en de andere permissies gescheiden zijn onder 'privacy' is dan weer minder logisch. Ik moet veel zoeken om dingen ingesteld te krijgen, valt me op.

### Hardware buttons
Dit was (en is vaak nog steeds) iets wat mis gaat. Als ik het volume omhoog wil doen, 'knijp' ik in mijn telefoon. En dan maakt hij soms ook een screenshot üò¢ Of, ik wil het volume harder zetten en druk aan de rechterkant (ipv links) en m'n telefoon gaat op stand-by. Of, ik wil een screenshot maken en houd alles vast zoals ik gewend ben van Android en kom in het SOS scherm terecht üòÖ   Gewoon wennen I guess.

### Camera
De camera's (alle 3) zijn echt top. De foto's zijn qua kleur warmer dan ik gewend was van mijn Androids. De camera start ook snel op en er is eigenlijk geen *shutter-lag*. Daarmee is de ervaring van "Oh, foto moment, snel een foto maken" optimaal.

Met Android miste ik nog weleens een shot omdat ik moest wachten tot m'n camera was gestart of omdat het toestel niet goed focuste. 

Functionaliteit als 'live view' waarmee je een klein filmpje opslaat bij iedere foto is gimmick en kost alleen maar opslagruimte. En, wanneer je gebruik wilt maken van 'portrait mode' dan wordt er een compleet onrealistische blur toegevoegd waarmee een soort *bokeh* (wazige achtergrond, kleine scherptediepte) effect wordt nagebootst. Vaak is het resultaat alleen niet zo mooi of goed zoals de Google camera dit doet. Deze functie gebruik ik dan dus ook liever niet. Wil ik een kleine scherptediepte, dan pak ik mijn 'echte' camera wel.

Ten slotte valt het me wel op dat mijn Pixel in omstandigheden met weinig licht √©cht beter was dan m'n iPhone. Volgens mij is de conclusie hier dus dat Google gewoon beter is met AI.

### Siri vs Google Assistant
Over de AI's van Apple vs Google gesproken: de AI van Apple is er nog niet zoals ik gewend was van de Google Assistent. Sterker, ik heb de Google Assistent dan ook gewoon weer ge√Ønstalleerd op mijn iPhone, omdat Siri echt tegenvalt.

Bijvoorbeeld vragen wanneer iets gebeurt ("Wanneer is de inauguratie van de volgende president?") snapt Siri niet, omdat hij alleen maar in je agenda kijkt ü§¶‚Äç‚ôÇÔ∏è Google vertelt het je gewoon.

Ook bv "Wat zijn de bezorgkosten van Decathlon" geeft bij Siri "Op de Apple website kun je het antwoord op je vraag vinden" als antwoord wat natuurlijk niet juist is (ik kan daar wel een nieuwe laptop kopen üòú). Google vertelt je daadwerkelijk het antwoord.

Ik kwam ook vaak tegen dat Siri iets voor je Google't (grappig genoeg en dan moet je zelf een linkje aanklikken en door de gevonden site naar het antwoord zoeken), waar de Google Assistent daadwerkelijk het stukje relevante informatie van die site voorlas. En de Google Assistent is ook nog eens meertalig. Echt knap allemaal.

### Handoff
Hier zie je het 'ecosysteem' van Apple goed terug. Je kunt iets kopi√´ren op je iPhone en plakken op je Mac, of vice versa. Je kunt een bestandje met Airdrop van je telefoon naar je computer en terug sturen.  Allebei superhandig! Echt een naadloze ervaring. Mooi gedaan.

Ook gaaf is dat je een telefoongesprek op je computer kunt aannemen, of ‚Äì als het werkt ‚Äì kunt doorschakelen naar je computer. Zodat je gemakkelijker handsfree kunt werken.

### Shortcuts en Scriptable
Dit is echt een verrassing en ontdekking! Met de Shortcuts app ‚Äì en zeker in combinatie met Scriptable ‚Äì kun je je eigen 'appjes' en routines maken op je telefoon. Bijvoorbeeld om een eigen widget op maat met bepaalde informatie kunnen maken, direct een screenshot kunnen omzetten naar een mooie 'iPhone omlijsting' voor marketingdoeleinden, social media video's kunnen downloaden, een paywall van sommige websites kunnen omzeilen, EXIF gegevens van foto's kunnen inzien.  En dan direct vanuit de 'share sheet', dus in de context van hetgeen waarmee je werkt. Ken je het niet? Zeker het proberen waard, zie bv. [RoutineHub](https://routinehub.co/) voor inspiratie, of ga helemaal los met [Scriptable](https://scriptable.app/).

## Wat ik echt mis
Maar, er zijn natuurlijk ook dingen die gewoon niet kunnen op mijn iPhone en die ik wil mis. Zo kun je op een Android telefoon werkelijk overal voice input gebruiken. Dat werkt ook goed. Dit is op iPhone niet het geval. Typen is duidelijk de voorkeurs-invoermethode.

En daarbij is het toetsenbord echt anders en beperkter dan bij Android. Graag heb ik een nummerrij, goede tekstsuggesties en gemixte invoer van zowel Nederlands als Engels. Ik heb GBoard geprobeerd, maar die heeft minder functionaliteit dan de Android versie van deze app. Uiteindelijk ben ik op Swiftkey beland om fijn te kunnen typen. Dat werkt overigens wel heel goed!

Op Android kun je Picture In Picture (PiP) gebruiken bij video. Bij iOS tegenwoordig ook, maar niet bij elke app. Alleen bij websites heb ik dat werkend gekregen. YouTube ondersteund officieel nog geen PiP op iOS, waardoor je naar een videootje moet blijven kijken en niet ondertussen wat anders kunt doen.

Sowieso is iOS heel erg "1 ding tegelijk", je kunt niet multitasken. Op zich op een iPhone 12 mini geen groot probleem, maar ik kan me voorstellen dat op een Pro Max versie van een iPhone het lekker kan zijn apps naast elkaar te zetten.

## Resumerend
Al met al kan ik zeggen dat de overstap van Android naar een iPhone me alles meegevallen is. Het was alleen best veel werk alles naar mijn zin te maken, maar met de flexibiliteit die iOS tegenwoordig heeft is alles wel mooi naar je hand te zetten. En sommige dingen zijn gewoon 'wennen'. 

Dus wil je een nieuwe telefoon? Kijk niet alleen naar het OS, maar kijk ook gewoon naar wat je een mooi (en handzaam in mijn geval) toestel vindt. Voor mij was dat de iPhone 12 mini. Mooi en rete-snel ding, ik heb een goede keuze gemaakt.

Wordt mijn volgende telefoon nou weer een iPhone? Geen idee üòÅ De tijd zal het leren. Het is niet voor niets dat mijn homescreen vol staat met Google Apps, maar alles is redelijk goed te gebruiken op ook een iPhone.

![iPhone van Rogier](/img/iPhone-12-mini-van-Rogier.jpg)