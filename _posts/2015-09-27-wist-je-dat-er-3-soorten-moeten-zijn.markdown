---
title: Wist je dat er 3 soorten 'moeten' zijn?
date: 2015-09-27 19:49:39 Z
tags:
- lifehack
- persoonlijk
layout: post
---

Het viel mij op dat ik zoveel ‘moet’ van mijzelf. Het is een woord dat ik blijkbaar ook vaak gebruik.

Maar, onlangs bedacht ik ook, er zijn 3 soorten ‘moeten’. In het Nederlands is het moeilijk te horen wat er precies wordt bedoeld of welk motief erachter zit.

Maar, in het Engels is er verschil tussen de ‘moeten-varianten’ “must”, “have to” en “get to”. Ze betekenen alledrie “moeten” in het Nederlands, maar gaan eigenlijk over:

- I must, “ik moet het omdat ik die drive heb”. Met intrinsieke motivatie dus.
- I have to, “ik moet, van/voor een ander”, met dwang/motivatie van buitenaf.
- I get to, “ik moet, omdat ik zo fortuinlijk ben dat ik dat mag doen”, hier ben je dankbaar voor.

Na dat besef schenk ik aandacht aan de “get to’s” en de “musts” van deze wereld. De “have to’s” evalueer ik. Waarom moet ik dat? En als ik dat niet wil, hoe kom ik er dan vanaf?

Moet jij ook zoveel? En welke ‘moeten’ is dat dan?