---
title: Sneller je email doornemen dan ooit?
date: 2014-10-01 12:00:00 +02:00
tags:
- email
- productivity
- app-tag
layout: post
---

*Krijg je net als ik redelijk veel e-mail en gebruik je Gmail? Dan heb ik een tip voor je: Mailbox. Daarmee word je een echte “e-mail productivity-ninja”.*

![Logo Mailbox app](https://silvrback.s3.amazonaws.com/uploads/bc32b91c-1c58-4083-bd60-779ef0964fd0/mailbox%20plaatje_large.png)

## Vlieg door je e-mail
Mailbox is een app voor iOS of Android en sinds kort is er ook een beta versie voor OS X. Hiermee vlieg je door je inbox heen.

Het is een snelle lichtgewicht app, specifiek voor snel mobiel gebruik ontwikkeld. Hiermee kun je alle e-mail die op je staat te wachten met één veegbeweging archiveren, verwijderen, uitstellen tot later of op een takenlijst zetten. Je komt dan heel snel tot “inbox zero”.

## Uitstelgedrag
Vooral dat uitstellen is handig. Als je in het weekend bv. je inbox leeg wil hebben en sommige dingen pas maandag terug wil laten komen, dan stel je een bericht uit tot de volgende werkweek, of vanavond, of wanneer jij wilt.

Of je krijgt vandaag details voor een vlucht, die je pas volgende maand nodig hebt. Snooze dat bericht tot de dag voordat je gaat vliegen. Zo krijg je het bericht wanneer je er wél iets mee kunt en vergeet je niet online in te checken.

> Daarmee word je een echte “e-mail productivity-ninja”.

## Rustig verwerken achter je computer
De tijdwinst merk je vooral als je achter je computer je e-mail weer “normaal” gaat doen. Er is veel minder waar je nog over na moet denken, omdat je eerder al een voorselectie hebt gemaakt.

E-mail die je zaterdag hebt gemarkeerd als snooze tot de werkweek zie je maandag pas weer terug. E-mail die je al herkende als “FYI” konden direct naar archief.

En, omdat je alle mailtjes die je bv. als “taak” gemarkeerd hebt bij elkaar hebt staan, heb je een duidelijk overzicht van waar je nog iets mee moet doen. Minder uitzoeken en lezen en meer doen dus.

## Download
Mailbox is geschikt voor Gmail, Yahoo, iCloud, me.com, en mac.com email accounts. Je kunt het downloaden voor [Android](https://play.google.com/store/apps/details?id=com.mailboxapp&hl=en) of [iOS](https://itunes.apple.com/en/app/mailbox/id576502633?mt=8). Wil je een invite voor de beta op OS X? Laat het me dan weten.