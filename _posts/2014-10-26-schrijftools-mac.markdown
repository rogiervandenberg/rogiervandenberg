---
title: Schrijftools (mac)
date: 2014-10-26 11:00:00 Z
tags:
- productivity
- app-tag
layout: post
---

*Geregeld schrijf ik tekst. Voor blogs, productbeschrijvingen, offertes, lange e-mail, etc. Het scheelt enorm als je hier een goede en voor jouzelf fijne schrijftool voor hebt. In deze post vertel ik welke ik geprobeerd heb en waar ik uiteindelijk op uit kwam.*

## Schrijftool?
Waarom een schrijftool? Je kunt natuurlijk gewoon in de editor van je blog, in een tekstverwerker of in je e-mailprogramma typen. Echter, hier wordt je voortdurend afgeleid. Ieder programma werkt net iets anders, er staat veel in beeld waar je niets mee doet en alles probeert je van je taak, **schrijven** af te houden.

Ook heb je het risico dat je werk niet goed opgeslagen is (als je bijvoorbeeld je internetverbinding verliest).

Daarom zijn er speciale schrijftools. Zij bieden een zo optimaal mogelijke schrijfervaring. Zonder afleiding, met één gemakkelijke opmaaktaal. Je kunt je dus concentereren op het schrijven, ipv hoe het specifieke programma werkt waarin je iets moet doen.

## Markdown
Mijn favoriete manier om tekst op te maken is Markdown. Daarbij geef je tijdens het schrijven de opmaak al mee, en hoef je niet steeds met je muis of toetsenbord te schakelen naar **VET**, _Cursief_, lijstjes, etc. Je typt gewoon door.

## Welke zijn handig?
Ik heb inmiddels ervaring met een diverse schrijftools. Ik laat er een aantal zien.

### OmmWriter
[Ommwriter](http://www.ommwriter.com/) is een schrijfapp die mij bewust maakte van het feit dat er speciale schrijftools zijn. Ze bieden een “beautiful distraction-free writing environment” met mooie rustgevende achtergrondafbeeldingen, achtergrondmuziek (om je dmv een koptelefoon af t sluiten van de buitenwereld) en natuurlijke typgeluiden.

Ik vond het idee aardig, maar de manier waarop de app werkte en de mogelijkheden die het biedt hebben mij niet overtuigd. Wat mij betreft teveel gimmick.

### CleanWriterPro
Gelukkig vond ik [CleanWriterPro](http://cognitivebits.com/clean-writer-pro.html). Deze heb ik een paar jaar gebruikt. Handig is dat je hiermee ook een soort “focus”-scherm kunt maken. Dus je ziet alleen maar je tekst. Je kunt RTF, plaintext en ook Markdown documenten maken. Deze tool is heel handig als je op één uniforme manier vaak tekst moet schrijven, waarbij je rustig wilt kunnen nadenken over hoe je dingen op papier zet. Als je eenmaal klaar bent met je mail, blogpost, update, etc. dan sla je het document niet eens op, maar copy+paste je het naar waar je het nodig hebt.

Het voordeel van CleanWriterPro is de eenvoud. Even snel een nieuw document openen, typen en opslaan. Ideaal als snel kladblaadje, om aantekeningen op te maken of om goed te kunnen nadenken over een tekst.

## Orde in de chaos
Het gemak van CleanWriterPro zorgt ervoor dat je in no time je bureaublad vol hebt staan met textbestanden. Van aantekeningen van telefoongesprekken, stukjes blogpost, ideeën voor een nieuwsbrief, teksten voor in offertes. Je blijft dus zoeken naar welk bestand je ookalweer moet hebben. Daarom ging ik op zoek naar wat beters.

### Byword, iA Writer en WriteRoom
Ik heb een aantal texteditors bekeken, waaronder [Byword](https://itunes.apple.com/us/app/byword/id420212497?at=10l3Vy&ct=d_im), [iA Writer](https://itunes.apple.com/us/app/ia-writer/id439623248?at=10l3Vy&ct=d_im) en [WriteRoom](https://itunes.apple.com/us/app/writeroom/id417967324?at=10l3Vy&ct=d_im). Dit zijn populaire apps die mijns inziens niets meer bieden dan CleanWriterPro. Ze bieden vergelijkbare mogelijkheden en zijn alleen wat bekender en duurder.

## Ulysses III
Een app die ik steeds opnieuw tegenkwam in mijn zoektocht was Ulysses III. Deze biedt alles wat ik zoek: distraction-free writing, fullscreen, markdown ondersteuning, maar ook: ingebouwde opslag, tags, vele export-mogelijkheden, goals, projecten, groepen en filters. Dat klinkt als veel, maar deze features maken de app ook zo briljant en de investering waard.

Ik heb Ulyssess III dan ook aangeschaft en heb hier nog geen spijt van gehad. Ik merk dat het heel prettig is om een vaste plek te hebben waar je begint met het schrijven van *alles*.

![Silvrback blog image](https://silvrback.s3.amazonaws.com/uploads/e437df88-7ce2-41d2-ab1e-a3a909b7403f/Banner_large.png)

Mijn tip is dan ook, als je veel en serieus schrijft, om eens te kijken naar [http://www.ulyssesapp.com/](Ulysses III)