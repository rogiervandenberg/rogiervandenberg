---
layout: post
title: Twee wolven
---
Vandaag had ik een heel mooi inzicht tijdens mijn meditatiesessie. *De gedachten die je het meest voedt, worden ook het sterkst.*

## Goed en kwaad
Het verhaal van de twee wolven kwam langs. Dat vertelt dat er twee wolven in je hart wonen. De ene heet Kwaad en bestaat uit de gedachten van woede, afgunst, kritiek, frustratie, verdriet, hebzucht, arrogantie, zelfmedelijden, schuld, wrok, minderwaardigheid, leugen, valse trots, superioriteit en ego.

De andere heet Goed. Die omvat de gedachten van vreugde, vrede, liefde, hoop, sereniteit, nederigheid, vriendelijkheid, trouw, medeleven, grootmoedigheid, waarheid, compassie en geloof.

Deze twee wolven gaan een strijd aan. Welke wint? **Diegene die je voedt.**

## Kritisch op jezelf?
Wanneer je bepaalde verwachtingen hebt, bijvoorbeeld van jezelf, en het lukt niet om ze waar te maken. Welke wolf voed je dan? Die van frustratie, kritiek? Of die van compassie en vriendelijkheid naar jezelf toe?

## Onverschillig
Ik merkte dat ik (tijdens het mediteren, wanneer ik mijn focus verlies) 'onverschillig' kan zijn. "Ach, het is niet erg". Maar onverschilligheid is ook een manier om de waarheid te verstoppen.

Nu neem ik me voor om niet onverschillig te zijn, maar vol geloof en met vertrouwen. Vertrouwen in dat mijn inspanning tot een resultaat leidt. Liefdevol mijn aandacht terug leggen, daar waar ik hem wil hebben.

## Bewustzijn
Door meer bewustzijn op je gedachten en de motieven erachter te krijgen, kun je zoveel bereiken. Fijn dat ik weer iets nieuws heb ontdekt aan mezelf!

Van compassie en aandacht ga je open en kun je groeien. Van kritiek en oordeel niet. Dus vraag je af, hoe ga je om met fouten? 