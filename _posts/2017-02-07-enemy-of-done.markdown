---
title: Perfect is the enemy of done
date: 2017-02-07 19:16:54 Z
tags:
- klanten
- ondernemen
layout: post
---

Vaak bouw ik aan ons product: [Embrosa](http://www.embrosa.com). Ik programmeer nieuwe dingen waar klanten om vragen. Of ik voeg dingen toe waarvan we zelf denken dat het waardevol is.

Deze functies zijn direct inzetbaar voor klanten en soms voor onszelf. 

## Embarrassed
Vaak lees ik en probeer ik te leren van andere ondernemers. Wellicht ken je deze quote:

> If you are not embarrassed by the first version of your product, you’ve launched too late. - Reid Hoffman

Daarom probeer ik ook zo snel mogelijk nieuwe functionaliteit online krijgen, soms wel een paar keer per dag. En soms is het nog niet helemaal ‘af’, maar wel goed genoeg om gebruikersfeedback te kunnen ontvangen.

## The enemy of done
Echter, ik kwam er achter dat ik soms onbewust dingen perfect wil maken. Dit zijn dan niet dingen die we toch al aanbieden (in een eerste versie waarvan we soms wel/niet embarrassed zijn), maar vaak verdiepingen of aanvullingen op dingen.

Sommige *queries* kunnen sneller. Sommige code kan eleganter. Sommige algoritmes kunnen beter. Sommige werkzaamheden kunnen wij in minder clicks. Sommige technologie is leuk om uit te proberen.

Toen ik het hierover had kreeg ik te horen:

> Perfect is the enemy of done

## Waar verdien je geld mee?
Ik besef nu dat ik bij sommige dingen die ik maak te weinig nadenk over de impact of de plaats ervan in het grotere geheel.

Voegt iets daadwerkelijk wat toe voor onze klanten? Gaan klanten door deze feature nu meer betalen of lopen ze anders weg? Gaan we met nieuwe features meer klanten aantrekken? Kortom, is het kritiek voor onze business en draagt het bij aan meer klanten, inkomsten en groei? Of is het iets triviaals en alleen maar leuk, mooi of handig?

Ik denk dat als ik voortdurend bij iedere nieuwe ontwikkeling scherper ben op de impact ervan voor onze klanten, de klanttevredenheid en de toegevoegde waarde, we sneller kunnen groeien.

Eigenlijk moet de belangrijkste vraag steeds zijn, bij alles wat we maken:

“Verdienen we hier ons geld mee?”

Zo ja, dan bouwen we eraan en shippen we vol *embarrasment* onze eerste uitwerking. Deze hoeft dus niet perfect te zijn. We kunnen dan leren van de feedback en snel vooruit.

Is het antwoord "nee"? Dan hoeft het niet eens *done*, laat staan perfect. Er is altijd iets belangrijkers te doen…

<iframe width="560" height="315" src="https://www.youtube.com/embed/nYPb9f8AAUM" frameborder="0" allowfullscreen></iframe>