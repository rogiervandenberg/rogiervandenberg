---
title: Bloggen in 2015
date: 2015-01-01 12:00:00 +01:00
layout: post
---

![Vuurwerkfoto](/content/images/2014/Dec/firework-happy-new-year.jpg)
Het nieuwe jaar is begonnen. De beste wensen voor 2015! De afgelopen weken heb ik wat vrije tijd besteed om deze website op te zetten. Waarom? Ik wil proberen dit jaar iedere week een artikeltje te schrijven, en dit is daarvoor de plek.

## Scheppen
Ik vind het fijn dingen te maken. Dingen die er nog niet waren of dingen die eerder nog niet konden.

Dit zie je ook terug in mijn hobby’s: [Knutselen](http://blog.rogiervandenberg.nl/) met [Arduino’s](http://arduino.cc/), domotica, embedded devices of elektronica. Programmeren van mobiele apps of webapplicaties. Het maken en bewerken van [foto’s](https://fbcdn-sphotos-f-a.akamaihd.net/hphotos-ak-xpa1/v/t1.0-9/p235x350/10653446_10152655790157207_2822545510594943861_n.jpg?oh=4128cbb8355e8ce19fc32356bf4d081c&oe=55455037&__gda__=1429756104_74ec56f2889297f7c535201c6340c6f7 "Eliza") en video’s of het spelen van piano.

Een coach vertelde me dat het goed is “scheppend bezig te zijn”. Voor mezelf. Omdat het kan. Mooie dingen maken. Ik merk ook dat ik daar blij van word.

## Documenteren
Ik ben dit jaar (via [Procurios](http://www.procurios.com))  begonnen aan een [opleiding voor leiderschap en persoonlijke ontwikkeling](http://www.egowijsleiderschapacademie.nl/egowijs-leiderschap-route). Eén van de dingen die we daar doen is documenteren welke ontwikkelingen je doormaakt.

Dit documenteren is erg prettig. Ik merk dat het steeds opschrijven van bevindingen, gevoel of waarnemingen een positief effect heeft op mijn ontwikkeling. Gedurende de dag ben ik mij bewuster van mijn omgeving, van mijzelf en van anderen. Hier wil ik meer mee doen. Misschien kan ik ook “scheppend bezig zijn” door blogposts te schrijven.

## Delen
Ik ga komend jaar kijken of ik een stuk zingeving kan halen uit het schrijven van persoonlijke blogposts. Op eigen titel. Om mijn kennis, ervaring, ideeën en gedachten te delen. 

Misschien zal het gaan over techniek, IT, internet of fotografie. Wellicht ook over mijn persoonlijke ontwikkelingen, mijn dagelijkse activiteiten bij Procurios en wat algemene tips. Ik weet het nog niet precies.

Wat ik wel weet is dat dit mijn nieuwe website is. Ik ben er erg trots op en komend jaar gaat er meer gebeuren. Het lijkt me fantastisch als ik op deze manier beter word in reflecteren, schrijven en delen. En dat ik daarnaast ook nog een zinvolle bijdrage lever aan het leven van een ander.

Wat vind jij hiervan? Laat het me weten, via [Twitter](http://www.twitter.com/rogiervdberg) bijvoorbeeld.