---
title: Leeghoofd
date: 2015-07-22 21:31:22 +02:00
tags:
- persoonlijk
layout: post
---

De laatste dagen merk ik steeds vaker dat ik goede meditatie sessie heb. Ze gaan goed en steeds beter, met af en toe een uitzondering natuurlijk. Dan komt er niets van terecht. Maar vandaag was echt bijzonder... 

## Calm
Vanochtend begon ik, zoals ik iedere dag probeer, met een meditatierondje. Hiervoor gebruik ik overigens nog steeds Calm.

## Leeg
Hierbij heb ik voor het eerst een geweldig gevoel van leeg, niets, ervaren. Geen gedachten, druk in mijn hoofd of aandacht bij andere dingen. Maar bewust _hier_ zijn, of bij mijn lichaam, of in contact met gedachten en deze toestaan. Controle zeg maar, maar dan niet als controle maar eerder als zegen dat ik dit zo mocht voelen. 

## Bewust kiezen
Mijn hoofd voelde als een leeg canvas of toneel. Hierop verschenen dan wel of niet dingen. Deze kon ik bekijken hoe ze waren. En bewust kiezen: ga ik er in mee of laat ik hem weer doorgaan?

Blijf ik kijken, of ga ik op de gedachte of het gevoel zitten? Waar is mijn lichaam? En wanneer ik wilde kon ik direct terug, naar de leegte. Fantastisch!