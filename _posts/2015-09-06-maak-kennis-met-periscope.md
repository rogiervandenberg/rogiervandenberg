---
title: Maak kennis met Periscope
date: 2015-09-06 14:06:58 +02:00
tags:
- app-tag
layout: post
---

Misschien heb je er al van gehoord (mits je je bezig houdt met social media, nieuwe ontwikkelingen op internet en gadgets), maar wellicht ook niet: *Periscope*.

Periscope is een nieuw social platform. Met Periscope kun je live, zodra iets plaatsvindt, een video-livestream starten met je mobiele telefoon. Jouw volgers zien je update en kunnen direct *intunen*, vragen stellen (via chat) en jij hebt zo interactie met je publiek.

## Stand van de techniek
Bijna iedereen heeft tegenwoordig een smartphone, met goede camera, met snelle 4G verbinding. En contact moet steeds sneller en directer, zo lijkt het. Met Periscope maak je optimaal gebruik van deze mogelijkheden. Je geeft je volgers directer toegang tot jouw situatie dan met Twitter, Instagram of zelfs Snapchat.

## Periscope is nog nieuw
Zo nieuw, dat er een tijdje nog geen Android client was (nu gelukkig wel), of dat je niet in ‘landscape’ kunt streamen. Alleen rechtop, in portrait, dus. Ook kun je zelf niet terugtypen als mensen iets tegen je zeggen, alleen praten is mogelijk.

## 3 stappen
Eén van de krachtige dingen van Periscope, en waarom het denk ik ook een enorme vlucht neemt op het moment, is het gemak iets te delen:

1. Pak je telefoon
2. Open de app
3. Klik de “Start broadcast”-knop

That’s it! Voorheen, als je iets met video wilde delen moest je een videootje opnemen en deze op bijvoorbeeld YouTube zetten. Of je begon een *Hangout on Air*, maar hierbij moest je de ‘marketing’ (delen op Twitter dat je begon) zelf nog doen.

Nu niet: 3 stappen en je bent live. De wereld kan meekijken en heeft interactie met je!

## Meerkat?
Een (eerdere) versie van iets vergelijkbaars was Meerkat. Zij doen praktisch hetzelfde. Maar bekijk Google trends, ik denk dat we daar niet meer zoveel van gaan horen:

<script type="text/javascript" src="//www.google.nl/trends/embed.js?hl=en-GB&q=meerkat,+periscope&tz=Etc/GMT-2&content=1&cid=TIMESERIES_GRAPH_0&export=5&w=400&h=330"></script>

Dit komt wellicht ook omdat Periscope door Twitter overgenomen is en zeer nauw geïntegreerd is met Twitter. Als je een stream start, kun je direct op je Twitter laten weten dat je begint met streamen. Ook aan mensen die (nog) niet een Periscope account hebben. En zo gaan meer mensen naar Periscope.

## Eng?
Zelf heb ik een paar keer geëxperimenteerd met Periscope. En ik moet zeggen, het is best ‘spannend’ ineens een livestream te starten.

Zo komt het internet, en jouw groep volgers, ineens wel heel dichtbij. Mensen kijken met jou mee en je gunt je volgers (en iedereen die geïnteresseerd is een soort vrijwillige blik in jouw privacy, zeg maar.

## Probeer het ook
Maargoed, de enige manier om een nieuw social platform te ontdekken is door het zelf te proberen. Dus ik hoop jouw stream snel een keer live te zien!

<iframe width="560" height="315" src="https://www.youtube.com/embed/6mp4RkxvE0g?rel=0" frameborder="0" allowfullscreen></iframe>