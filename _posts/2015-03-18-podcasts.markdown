---
title: Leukere radio met Podcasts
date: 2015-03-18 10:55:04 Z
tags:
- lifehack
- app-tag
layout: post
---

Als naar de TV kijkt of radio luistert, dan hoor je vooral wat de zenders jou willen laten zien of horen. Vaak onzin, vaak reclame tussendoor en niet vaak word je er echt wijzer van. Daarom kun je gelukkig zelf wat opzetten. 

## On demand
Er zijn allerlei ‘on demand’ diensten. Als je een film, serie of specifiek programma wil kijken kun je bijvoorbeeld gebruik maken van Netflix of Uitzending gemist. Als je jouw muziek wil luisteren, dan heb je hier Spotify voor. Maar hoe kun je luisteren naar ‘radioprogramma’s’, die precies gaan over onderwerpen die jij interessant vindt?

## Podcasts
Welkom in de wondere wereld van Podcasts! Een podcast is eigenlijk een opgenomen radio-uitzending, die je via het internet kunt beluisteren wanneer jij dat wil. Je kunt een uitzending online streamen, of je kunt bij het verschijnen van een nieuwe aflevering deze automatisch laten downloaden (naar bijvoorbeeld je telefoon).

Zo kun je als je in de auto zit, aan het sporten bent, etc. luisteren naar jouw favoriete show! Zonder onzin, zonder (irritante) reclame en met de mogelijkheid door te spoelen.

## Waarom zou je naar Podcasts luisteren?
Ik zit iedere dag tenminste een uur in de auto. Dan kun je zelf muziek opzetten of naar de radio luisteren. Maar vaak werd ik daar niet veel wijzer van. Dit terwijl er zoveel te leren is over van alles! Hoe zou ik dat uur nou slimmer kunnen gebruiken?

**Door naar podcasts te gaan luisteren!** Tijdens het autorijden luister ik (bijna) altijd naar leuke en vaak leerzame dingen. Denk aan thought-leaders over (online) marketing of technologie, interviews, uitgebreide rapportages, hoorspelen, etc.

## Hoe kan ik zelf ook beginnen met luisteren?
Heb je een iPhone, heel gemakkelijk: Open iTunes, kies bovenin het menu (Music, Movies, TV shows, …) voor “Podcasts”. Tadaa, een mooi overzicht. Apple heeft zijn eigen Podcast-app, waarmee je ze gemakkelijk onderweg kunt luisteren op je iPhone.

Ook op de website van [Stitcher](http://www.stitcher.com/) vind je Podcasts. Zij hebben ook een eigen app (iOS en Android) om podcasts te vinden en te luisteren.

Een derde mogelijkheid is nog [Pocket Casts](http://www.shiftyjelly.com/pocketcasts). Deze app gebruik ik zelf, omdat hij heel prettig in het gebruik is, veel mogelijkheden biedt en ook de mogelijkheid heeft nieuwe shows te ontdekken. Deze app is echter niet gratis.

Met een iPhone zou ik met Apple's eigen app beginnen, op Android met Stitcher. Zo kun je horen of het wat voor je is.

## Tips
Er bestaan duizenden podcasts. Van radiostations als [BNR die stukjes uitzending aanbieden](http://www.bnr.nl/radio/2011/03/07/podcasts-radioprogramma-s) tot organisaties die [diverse briljante podcasts](http://www.npr.org/podcasts/) maken.

Hieronder 3 tips om mee te beginnen. Je moet ze zelf even opzoeken in jouw favoriete podcasting-app. Als je doorklikt krijg je meer info over die show.

- [Radiolab](http://www.radiolab.org/) - Uitgebreide reportages over allerlei uiteenlopende onderwerpen. Supermooi gemaakt en erg leuk om naar te luisteren.
- [Freakonomics](http://freakonomics.com/radio/) - Leuke items, van de auteurs van het [bekende boek](http://www.bol.com/nl/p/freakonomics/1001004007759422/).
- [Serial](http://serialpodcast.org/) - Meer dan een jaar onderzoeksjournalistiek om deze serie te maken. Er is iemand vermoord, maar heeft de veroordeelde dit wel echt gedaan?

Ik ben heel benieuwd naar wat jij van Podcasts vindt en welke tips je voor mij hebt ;)