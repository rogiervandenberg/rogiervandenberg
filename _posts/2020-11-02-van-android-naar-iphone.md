---
layout: post
title: Van Android naar iPhone
date: 2020-11-03 21:00 +0000
category: Random
---

Na jaren klassieke Motorola's, Siemens, Treo's, Nokia's (zonder en later mÃ©t Symbian) ben ik sinds 2009 gebruiker van Android. En ik ben er altijd fan van geweest. Telefoons zijn perfect naar mijn hand te zetten, er is veel keuze, ze zijn snel (als je de juiste kiest) en â€“ vind ik â€“ superhandig in het gebruik.

Zonder in de discussie 'iPhone/Android is beter' te willen vallen, naar mijn mening was Android altijd eerder met nieuwe functionaliteit. Eigen launcher? Dat kan. Multi tasking of delen tussen apps? Handig! Andere icons, blauwlicht filter? Prima. Andere standaard camera, email of browser app gebruiken? Natuurlijk, het is jouw telefoon! Apps gemakkelijk buiten de app store om kunnen installeren? Sure. Ander toetsenbord gebruiken? Wat jij wil. Notificaties op jouw eigen manier? Yes, dat kan ook. iPhone wachtte altijd wat langer af, onder het mom van "alles moet consistent, mooi en gebruiksvriendelijk zijn" en "dingen kunnen maar op 1 manier of helemaal niet, maar dat is wel de beste manier, vinden wij (van Apple)".

Omdat ik flexibiliteit en zeggenschap over hoe ik met mijn apparaten om ga verkies boven een handige/mooie/beste, maar opgelegde, werkwijze, past Android goed bij me. Daarnaast, op een vergelijkbare manier kwamen ook handige hardware innovaties (NFC, BLE, QI Wireless charging, USB-C, OLED scherm) eerst naar Android, om ze later terug te zien als "super amazing" op iOS.

## Android en iOS zijn naar elkaar toegegroeid

Maar, over de jaren heen was customization steeds minder nodig. Look and feel werd op Android steeds beter (sinds [Material Design](https://www.material.io/)) en de hele beleving werd steeds eenvoudiger en consistenter (Waarschijnlijk keek Google met Android hiervoor ook naar Apple), terwijl Android qua technologische ontwikkelingen nog steeds als eerste met nieuwe dingen kwam.

En Apple keek ook naar Android en nam ook dingen over (de werking van notifications, custom keyboard, app clips, widgets, picture in picture, "wind down mode", en nu recent zelfs "App Library" en het zelf mogen kiezen van je mail en browser app ðŸŽ‰)

Je zou kunnen zeggen dat, zeker met de laatste iOS release en laatste iPhones, iOS en Android naar elkaar toegegroeid zijn.

## Nieuwe telefoon

Ik ben momenteel op zoek naar een nieuwe telefoon. En eerlijk gezegd, ik vind geen een van de momenteel beschikbare Android telefoons aantrekkelijk, qua hardware. Ze zijn of veel te groot, of hebben geen goede camera, of hebben enorm veel *bloatware*.

- Het liefst zou ik na een aantal Google Nexus- en Pixel-telefoons nu de net aangekondigde Pixel 5 kiezen.

Maar, waar de Pixel camera de laatste paar jaar de beste mobiele camera was, is het dit jaar opnieuw hetzelfde ding, en links en rechts ingehaald door de competitie. Waar Pixels altijd 'flagship' telefoons waren, worden ze nu als 'midrange' gepositioneerd. Dus niet meer de beste specs, snelle processor, maar een gemiddelde telefoon. De bouwkwaliteit schijnt tegen te vallen. En dan is hij ook nog eens niet direct in Nederland te krijgen, waardoor hij uit bijvoorbeeld Duitsland moet komen. Dat betekent dat je Ã³f teveel betaalt (via grijze import) Ã³f gedoe met garantie, etc. Ruim 20% teveel betalen omdat Google het toestel niet in Nederland lanceert is best veel.

## Overstap

En toen zag ik daar ineens de iPhone 12 mini. In het rood.. Super specs, goede prijs, goed verkrijgbaar, niet achterlijk groot. En ik ben gecharmeerd door het ding. Somehow ðŸ˜³

Dus, roffel roffel, voor het eerst kies ik nu een iPhone als telefoon. Omdat ik denk dat een iPhone inmiddels alles kan en heeft wat ik zoek. Omdat ik vind dat ik alles een keer moet proberen. Omdat ik ook een Macbook heb en alle Apple fanboys altijd al hebben gezegd dat "het ecosysteem" zo fantastisch werkt. Omdat ik ook apps maak voor iPhones en wil ervaren hoe het is.

Nou, dat gaan we dan dus meemaken. Als die-hard Android fan ga ik de overstap maken naar iOS. Ik ga voor de iPhone 12 mini (tenminste een normale maat, ipv die tablets ðŸ˜›). Update over hoe het bevalt volgt later, als ik hem heb en ik er iets zinnigs over kan zeggen...
