---
title: 3 factoren om jezelf en je team gemotiveerd te houden
date: 2015-08-07 14:42:53 +02:00
tags:
- productivity
- leiderschap
layout: post
---

![Motivation](/content/images/2015/08/motivation.jpg)
Als je met mensen samenwerkt, of aan mensen leidinggeeft, denk je dan weleens na over hoe jij en je collega’s zo goed mogelijk gemotiveerd kunnen blijven?

## Wortels en stokken
Misschien denk je mensen (of jezelf!) te kunnen motiveren met wortels (beloning) of stokken (straf). Helaas, dat werkt alleen bij op regels gebaseerd routinematig werk.

Maar tegenwoordig hebben we te maken met kenniswerk, creativiteit en conceptueel werk. Traditionele als-dan beloningen zorgen ervoor dat onze intrinsieke motivatie afneemt. Prestaties worden minder, creativiteit neemt af en goed gedrag wordt verdrongen.

## Drie elementen van échte motivatie
Volgens Daniel Pink zijn er drie factoren die mensen gemotiveerd houden in hun werk. Deze heeft hij beschreven in zijn boek ‘[Drive](http://www.danpink.com/books/drive/)’:

1. **Autonomie**: Zorg ervoor dat je controle hebt over het werk dat je doet. Hoe meer controle je hebt over wat je doet en wanneer je het doet, hoe meer gemotiveerd je bent.
2. **Meesterschap**: Het gevoel dat je ergens beter in wordt, dat er vooruitgang is. Hoe meer je merkt dat je groeit in je vaardigheden, hoe meer gemotiveerd je bent. Het is fijn dingen te doen waarin je goed bent.
3. **Zingeving**: Mensen willen met met iets bezig zijn, dat groter is dan henzelf. Wat is de bedoeling van je werk? Wat voegt het toe aan de wereld of aan jezelf? Hoe meer je betrokken bent bij wat je doet, hoe meer gemotiveerd je bent. Zingeving zorgt ervoor dat je het belangrijk vindt wat je doet.

Als je genoeg aandacht besteedt aan deze punten, bij jouw eigen werk en dat van de mensen om je heen, dan blijf je gemotiveerd in je werk.

## Vraag jezelf eens af…
Heb je het gevoel dat je één van bovenstaande punten mist, vraag je dan af: “Hoe kan ik ernaar op zoek gaan?” Werk zou namelijk niet altijd hoeven voelen als ‘werk’.