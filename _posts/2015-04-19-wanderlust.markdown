---
title: Wanderlust
date: 2015-04-19 08:00:00 Z
tags:
- lifehack
layout: post
---

![Antwerpen](/content/images/2015/04/antwerpen_empty_street_with_people.jpg)
De meeste dagen weet ik op hoofdlijnen al waar ik terecht ga komen. Ik word wakker in mijn eigen bed, in mijn eigen huis en ga naar mijn werk.

Of ik ga naar vrienden of familie. Of naar de binnenstad. Of  bij een klant langs. Maar de locaties? Die zijn bekend.

## Nieuwe omgeving
Een totaal nieuwe omgeving geeft je echter inspiratie, nieuwe ideeën en draagt bij aan je persoonlijke ontwikkeling. Je weet namelijk niet wat je gaat tegenkomen of waar je een oplossing voor moet verzinnen.

## Antwerpen op de bonnefooi
Dit weekend was ik in Antwerpen. En ik kreeg de luxe dat ik anderhalf uur ‘over had’. Ik zat niet in een drukke winkelstraat, was alleen en de zon scheen. Dus ik ging lopen…

In willekeurige richtingen. Zonder kaart. Zonder telefoon. Zonder doel. Dit was heerlijk! Ik alleen met mijzelf, met mijn gedachten en met lekker weer.

Ik heb mooie dingen gezien en ben in straatjes geweest waar je normaal niet komt. Ik ben zelfs nog een vinyl-winkeltje (met LP’s) tegengekomen. Echt een kers op de taart!

## Wanderlust
Voor dit fenomeen, de neiging om de wereld om je heen te verkennen, bestaat een woord: Wanderlust.

> “it may reflect an intense urge for self-development by experiencing the unknown, confronting unforeseen challenges, getting to know unfamiliar cultures, ways of life and behaviours.”
Aldus [Wikipedia](http://en.wikipedia.org/wiki/Wanderlust).

En dat vind ik heel erg leuk.

[![Robert Frost - The Road Not Taken](/content/images/2015/04/Life-Inspirational-Quotes-Two-roads-diverged-in-a-wood-and-I-I-took-the-one-less-traveled-by-And-that-has-made-all-the-difference----Robert-Frost.jpg)](http://en.wikipedia.org/wiki/The_Road_Not_Taken)

Beeld: [Alicia Garcia](http://www.trekearth.com/gallery/Europe/Belgium/Flanders/Antwerpen/Antwerpen/photo1459840.htm)