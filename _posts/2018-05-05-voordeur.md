---
title: Touwtje uit de brievenbus? Liever kurk
date: 2018-05-05 00:00:00 +02:00
layout: post
category: Lifehack
---

Als je kind(eren) buitenspelen, de voordeur dicht is en je niet steeds wil moeten opstaan als ze naar binnen willen ("Triiiinng, ik wil even mijn pop pakken"), dan kun je natuurlijk een touwtje door de brievenbus van je voordeur doen. Handig, maar het heeft wel een aantal nadelen:

* Je moet best hard trekken om de deur open te krijgen, dat kan een peuter nog niet altijd;
* De hele buurt/straat ziet dat jouw deur te openen is met dat touwtje;
* Je moet vaak dingen aan je deur vastmaken, gaatjes boren, etc.

## Kurk
Op zoek naar de beste manier om de deur gemakkelijk te kunnen openen, zonder sleutel, kwam ik op het volgende: Een **kurk**, gewoon van een wijnfles.

Deze kan voorkomen dat de deur in het slot valt, Ã©n er tegelijkertijd voor zorgen dat de deur blijft klemmen. Zo is hij van buiten optisch gesloten, maar kun je 'm eenvoudig openduwen.

<iframe width="560" height="315" src="https://www.youtube.com/embed/ykft5W6Yn1Q?rel=0" frameborder="0" allow="autoplay; encrypted-media" allowfullscreen></iframe>

## Lessen
Het heeft mij een aantal kurken gekost, waaruit ik de volgende dingen geleerd heb:

* Gebruik een kurk van het juiste materiaal, tot dusver is een syntethische kurk mijn favoriet. Ter achtergrond, er zijn grofweg 3 soorten kurken:
  1. Een natuurkurk, maar deze moet van hoge kwaliteit zijn, anders breekt hij gemakkelijk;
  2. Een geperste kurk, maar deze brokkelt gemakkelijk;
  3. Een syntetische kurk, vooralsnog voor dit project mijn favoriet, omdat hij goed bij elkaar blijft.

* Snijd de kurk stukje voor stukje op maat. Ik had de neiging steeds teveel weg te snijden, maar de kurk moet verder uit het slot steken dan je zou verwachten.
* Zorg voor een afvlakking; Hier kan de deur langs bewegen. Direct achter de afvlakking moet de kurk juist recht zijn, zodat hij goed blijft klemmen en optisch gesloten is.

Veel succes ermee!