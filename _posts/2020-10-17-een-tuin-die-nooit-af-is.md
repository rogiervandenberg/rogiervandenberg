---
layout: post
title: Een tuin die nooit af is
date: 2020-11-17 12:32 +0100
category: Thought
---

Het leuke aan een eigen website is dat je hier altijd jouw eigen verhaal kwijt kunt. Je hoeft niets en mag alles. Maar de vloek voor mij als techneut is dat je altijd wel dingen ziet die beter of anders kunnen. En dan niet in de tekst of de inhoud, maar aan de manier waarop.

Een deel van de pret van het schrijven op mijn website is niet alleen het schrijven zelf, maar ook blijven aanpassen/tweaken van hoe de website werkt en hoe hij eruit ziet.

Dus onderliggend systeem, manier van hosten, manier van publiceren, layout, structuur, etc. Allemaal zaken die niets te maken hebben met de inhoud: het schrijven of bloggen zelf.

## Eerst wat schrijven

Zo ook nu, ik had ineens die kriebel om wat op te schrijven, gewoon 'iets'. Maar, hier rondkijkend merkte dat ik vond dat ik eerst mijn website moet 'actualiseren'. Lees: Nieuwe layout, techniek, etc. etc. ðŸ˜… Dus lekker frÃ¶belen met "dat ene nieuwe framework".

Maar, ik heb besloten, ik doe dat nu nog even niet. Ik schrijf gewoon eerst dit stuk. En dan ga ik eerst eens kijken hoe ik de schrijf-ervaring kan verbeteren. Waarin wil ik schrijven (tool) om iets te publiceren? Iets dat werkt met Markdown, op mijn Mac, maar ook Pixelbook en heel laagdrempelig is.

En dan, als ik de flow van schrijven weer wat te pakken heb, kan ik later ook eens kijken naar een andere website ðŸ˜‰

## Tuintje

In feite is je eigen persoonlijke website een soort 'tuintje' hoorde ik laatst eens in een podcast. Jouw stukje grond. Het tuintje is nooit af.

Maar in plaats van voortdurend de volledige tuin te moeten renoveren kun je er ook af en toe gewoon in zitten of een nieuw plantje plaatsen. Zoals dit stukje dat je nu leest...
