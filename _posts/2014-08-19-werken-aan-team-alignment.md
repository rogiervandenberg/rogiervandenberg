---
title: Het geheim van team-alignment
date: 2014-08-19 12:00:00 +02:00
tags:
- leiderschap
layout: post
---

*Gisteren hoorde ik een [podcast van Michael Hyatt](http://podcasts.michaelhyatt.com/TIYL_S01_EP05_070714.mp3) met een fantastische ingeving: Voor een goede team-binding hoeft niet iedereen het per sé overal mee eens te zijn (agreement), mits er maar expliciete instemming (alignment) is dat we iets gaan doen.*

> De manier waarop je input van teamleden weegt is belangrijk. Dat zorgt ervoor dat iedereen zich gewaardeerd voelt en dat er echt een teamsfeer ontstaat.

## 3 niveaus
Hij legt uit dat er 3 niveaus zijn van het binden van een team (3 niveaus van eenheid):

1. Acceptatie, mensen zeggen “OK” tegen de baas of leider. Hij zegt “Dit moet gebeuren” en iedereen doet het. 
2. Consensus, iedereen is het ergens mee eens. Dit is vaak waar het in groepen blij blijft of waar vaak op gestuurd wordt of wat we belangrijk vinden. Iedereen is het ergens mee eens op een bepaald moment en dat gaan we dan doen. Probleem is alleen dat mensen het er later, na nieuwe argumenten, het ergens niet meer mee eens kunnen zijn (misschien al als ze de kamer verlaten).
3. Instemming (alignment) is het hoogste niveau. Mensen zijn dan echt gecommitteerd aan jouw visie en de uitkomst van een beslissing. Het kan zelfs zijn dat iemand het niet eens is met een beslissing, maar hij er wel mee instemt. Het is goed hierbij expliciet te vragen of er instemming is. Zorgen dat je elkaars rug dekt, voor het hogere doel.

De manier waarop je input van teamleden weegt is belangrijk. Dat zorgt ervoor dat iedereen zich gewaardeerd voelt en dat er echt een teamsfeer ontstaat.

## Hoe kom je daar? 5 tips
In de podcast worden 5 tips gegeven om hier te komen.

- Expliciet maken dat deze levels er zijn,
- visie en strategie duidelijk delen,
- een veilige omgeving creëren voor het er niet mee eens zijn,
- tijd nemen om een beslissing te overwegen en
- definitief maken van de beslissing + expliciet vragen om instemming.

Anyways, ik vond deze podcast zeker de moeite waard. Het krijgen van expliciete instemming is toepasbaar op je werk, maar ook privé.

Naast deze podcast an sich is mijn tip trouwens slechts de audio-file te luisteren, in de auto, bij het sporten, etc. De video, die je ook kunt bekijken, voegt niets toe.

Hier de bron: http://michaelhyatt.com/s01e005-team-alignment.html