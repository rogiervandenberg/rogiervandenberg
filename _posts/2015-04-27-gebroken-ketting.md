---
title: Gebroken ketting
date: 2015-04-27 16:58:03 +02:00
layout: post
---

![Gebroken ketting](/content/images/2015/04/chain_PNG2.png)
Begin dit jaar [schreef ik](http://www.rogiervandenberg.nl/bloggen-in-2015/) dat ik wilde proberen iedere week iets te bloggen. Een week zou zijn van zondag (nieuwe week) t/m zaterdag (laatste dag, laatste kans iets online te zetten).

Dit is mij tot nu gelukt. Maar nu, na een weekje vakantie, wat extra vrije dagen en beter weer, is het mislukt. Voor het eerst is mijn ‘chain’ gebroken.

## Don’t break the chain
“[Don't Break the Chain](http://dontbreakthechain.com/)” is een idee van Jerry Seinfeld om je te motiveren iets gedaan te krijgen.

Je bedenkt wat je wil doen en hoe vaak je dit wilt doen. Vervolgens hou je ook bij of het gelukt is. De kracht hiervan is dat je steeds meer geneigd bent je eraan te houden, ander is het namelijk ‘zonde’ van de moeite die je al gedaan hebt.

## Mijn ketting is gebroken
Tot nu heb ik iedere week in 2015 iets geschreven. Vorige week heb ik gemist. En nu ben ik alweer bezig met de nieuwe week. Mijn ketting is dus officieel gebroken. Ik heb een week overgeslagen.

## Maar niet getreurd!
Maar ik vind het niet erg. Ik ga vorige week ook niet inhalen. Ik houd mijn blog bij voor mijzelf. Voor mijn eigen plezier en reflectie. Daar ga ik graag mee door. En ik ga er vanuit dat ik volgende week laat zien dat ik een nieuwe ketting heb. :)