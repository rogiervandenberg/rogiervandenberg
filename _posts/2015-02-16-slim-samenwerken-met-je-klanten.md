---
title: Slim samenwerken met je klanten
date: 2015-02-16 21:11:55 +01:00
tags:
- klanten
layout: post
---

Vorige week had Ziggo groot nieuws. De zenders zouden op nieuwe kanalen terecht komen. Voordeel: Meer zenders en hogere kwaliteit. Nadeel: Je moet je TV opnieuw instellen. Dit heeft tot potentieel gevolg dat hun supportdesk overstroomt met hulpvragen om TV’s opnieuw in te stellen.

## Raamposters
Daarom heeft Ziggo raamposters uitgegeven.

> “Samen is het zo gepiept. Mocht u er niet helemaal uitkomen, dan is er altijd wel een oplossing. Kijk in uw buurt waar raamposters hangen.”

Zo konden mensen laten weten dat ze anderen graag willen helpen hun TV of ontvanger in te stellen.

![Poster Ziggo](/content/images/2015/02/006510863-wt-netwerkharmonisatie_570x321px_m.jpg)

En hoe motiveer je mensen zo’n poster op te hangen? Je maakt kans op een nieuwe TV door je hulp aan te bieden en zo’n poster voor je raam te hangen.

## T-mobile
Ook T-mobile vond ik opvallend vorige week, zij zetten hun klanten nu namelijk ook actief in, onder de aankondiging “[Het nieuwe punten sparen](https://service.t-mobile.nl/app/persoonlijk/answers/detail/a_id/20213/nieuwe-manier-van-sparen-bij-t-mobile-extra)“. Hiermee laat T-mobile haar klanten elkaar helpen of wordt klanten gevraagd hun mening te geven.

![T-mobile punten](/content/images/2015/02/Screen-Shot-2015-02-08-at-14-48-29.png)

Als klanten hieraan meedoen kunnen ze punten verdienen. Deze punten kunnen vervolgens in de [T-mobile Extra shop](https://www.t-mobile.nl/My_T-Mobile/htdocs/page/awarding/catalogue.aspx) worden uitgegeven aan cadeaus, uitjes, accessoires of extra voordeel. 

## Super slim
Het is interessant om te zien dat deze bedrijven hun klanten actief inzetten andere klanten te helpen. 

Super slim, je betrekt klanten zo meer bij je bedrijf. Hierdoor kennen ze je product beter, worden ze begripvoller en kunnen ze echte ambassadeurs worden. Daarnaast verlaagt het de druk op de support-afdeling. Win-win dus.

Ik vind dit ook inspirerend voor B2B-organisaties. Het geeft zeker stof tot nadenken.