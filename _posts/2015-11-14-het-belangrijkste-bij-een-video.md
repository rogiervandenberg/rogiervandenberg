---
title: Het belangrijkste bij een video
date: 2015-11-14 10:00:00 +01:00
tags:
- lifehack
- productivity
- marketing
layout: post
---

Stel, je wil een video opnemen. Van een klant als referentie, van een presentatie die je geeft of van jezelf waarin je iets uitlegt aan je kijkers. Hier probeer je natuurlijk het beste van te maken.

## Waar gaat je aandacht naartoe?
Veel mensen hebben echter de neiging alle aandacht te schenken aan de kwaliteit van het beeld, als de kwaliteit van een video moet worden verhoogd. Dat leidt soms zelfs tot de aanschaf van bijvoorbeeld een spiegelreflex met een dikke lens voor “zo’n mooie wazige achtergrond”.

Echter, de 3 belangrijkste ingrediënten van een video zijn (in volgorde!):

1. Het geluid
2. Licht
3. Beeld

### Geluid
Als je video er niet uitziet, maar het geluid is goed, kunnen mensen je verhaal nog steeds volgen. Al heb je geen beeld en alleen maar geluid, dan nog blijven mensen ‘kijken’ (luisteren dus).

Goed geluid zorgt ervoor dat mensen willen blijven kijken. Het moet gemakkelijk zijn aangehaakt te blijven. Het moet niet teveel moeite kosten om te verstaan wat iemand zegt.

Ik heb hier 3x een opname van exact hetzelfde moment, met 3x een andere opname van hetzelfde geluid. Let op, wat vind je het prettigst kijken?

<iframe width="560" height="315" src="https://www.youtube.com/embed/oLfQyIdyO1E" frameborder="0" allowfullscreen></iframe>

Interessant hè?

### Licht
Als je geluid in orde is, heb je licht nodig om je beeld beter te krijgen. Zonder licht heb je geen beeld, al heb je nog zo’n mooie camera. En daarbij geldt: Hoe meer licht hoe beter!

Je kunt een video prima opnemen met goed geluid en een eenvoudige webcam, als je onderwerp maar goed uitgelicht is. Ja, misschien zijn de kleuren minder mooi of zien dingen er minder scherp uit. Dit maakt echter minder uit, je kunt dankzij goed licht wel goed zien wat er gebeurt.

### Beeld
Zijn je geluid en licht al optimaal? En nog steeds wil je een hogere kwaliteit video maken? Kijk dan eens wat je nog kunt doen met je beeld. Misschien een andere camera of lens kan dan helpen.

Maar ik zou daar pas naar kijken nadat je zeker het geluid en daarna licht voldoende aandacht hebt gegeven.

[Volgende keer](/geluid-bij-een-video/) zal ik wat schrijven over hoe je je geluid dan zo goed mogelijk kunt opnemen.
