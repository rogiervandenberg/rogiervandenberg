---
title: 'A force for good: Onderschat jouw invloed niet'
date: 2016-03-12 10:49:07 Z
tags:
- leiderschap
layout: post
---

Onlangs heb ik [A force for good gelezen](http://www.amazon.com/Force-Good-Dalai-Lamas-Vision-ebook/dp/B00NRQRWRS), een boek met vele lessen en de visie van de Dalai Lama op de wereld. In het boek wordt uitgelegd hoe je zelf de wereld een beetje mooier en beter kunt maken, met veel positieve inzichten en praktische tips.

Graag deel ik een inzicht uit dit boek, en hoe simpel positiviteit het kan zijn.

## Botsing
Mensen zullen onderling altijd conflict en ‘botsingen’ hebben. Dit is prima, verschillen van mening zijn ook normaal. Maar hoe ga je goed met een situatie om als je met iemand botst?

Om goed met een conflict te kunnen omgaan, of verdere escalatie van een ‘botsing’ te voorkomen, is goede communicatie en wederzijds begrip ontzettend belangrijk.

## Wat kun je dan doen wanneer je botst met iemand?
Een heel simpele manier om een situatie te ontwapenen is door iets aardigs te zeggen over de ander en over jouzelf. That’s it? Ja, zo gemakkelijk kan het zijn.

### Een verhaal
Hier een mooi voorbeeld:

De [filosoof Alfred Ayer](https://en.wikipedia.org/wiki/A._J._Ayer#Philosophical_ideas) was in 1987 op en feestje in New York. Hij zag dat iemand werd lastig gevallen en ging er naartoe. Het bleek de toen nog onbekende Naomi Campbell te zijn die door Mike Tyson werd belaagd.

Ayer vroeg Tyson te stoppen, waarop Tyson riep “Weet jij wel wie de f#ck ik ben? Ik ben de zwaargewichtkampioen van de wereld!”. Ayer antwoordde: “Ik ben voormalig hoogleraar in logica, wij zijn beiden de besten in ons werkveld. Ik stel voor dat dit bespreken als twee rationele mensen”. Tyson en Ayer hebben het toen verder besproken, als twee rationele mensen :)

Campbell kon het feestje ondertussen veilig verlaten en de situatie was gedeëscaleerd.

## Aandacht en in verbinding
Bovenstaande komt uit dat boek. Maar ik merk nog iets anders op.

Wat ik hierin zie is een sterk persoon (Ayer) die vanuit zelfvertrouwen de situatie tegemoet treedt. Ik zie ook een agressief persoon (Tyson) die prima voor reden vatbaar is, als hij maar gezien wordt. Als mens. Hij mag er zijn.

Ayer trad Tyson met zelfvertrouwen tegemoet, in contact met zichzelf en met aandacht voor Tyson. Hij maakte een compliment, verbond zichzelf aan de kwaliteit van de ander en kon op gelijkwaardig niveau praten. Alles vanuit verbinding met zichzelf.
